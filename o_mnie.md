---
layout: default
title: O mnie
show_contact: true
---

Mam 3 synów, mieszkam i pracuję w Bielsku-Białej. Z wykształcenia - magister psychologii. Jestem  instruktorką w szkole rodzenia, posiadam certyfikat konsultanta laktacyjnego  IBCLC. 

Prowadzę prywatną szkołę rodzenia wraz z [poradnią laktacyjną Pod Szyndzielnią](https://www.szkolarodzenia.bielsko.eu/). Pracuję na Oddziale Patologii Noworodka Szpitala Wojewódzkiego w Bielsku-Białej. Prowadzę szkolenia, warsztaty dla rodziców, położnych, douli  w tematyce laktacji ([oferta](/oferta)).

Od kilku lata zafascynowana jestem ideą Porozumienia Bez Przemocy, komunikacji opartej na empatii i _języku serca_. Ukończyłam Studium NVC (Nonviolence Communication) w Krakowie i nadal kształcę  się w tej dziedzinie na Studium Mediacji NVC. Wykorzystuję zdobywane  umiejętności w codziennej pracy z rodzicami małych dzieci i interdyscyplinarnym  podejściu do  opieki w okresie ciąży i po porodzie. 

Lubię pisać artykuły/porady dla mam karmiących. Jestem współautorką poradnika dla mam karmiących [Piersią spoko](/#book) (wyd. Fides, 2005/2017). Wiele lat związana byłam z wydawnictwem Agora: czasopismem Dziecko gdzie prowadziłam rubrykę Pogotowie laktacyjne oraz forum Karmienie piersią na portalu  edziecko. Obecnie można  spotkać się ze mną w [Kąciku Eksperckim w Kwartalniku Laktacyjnym](http://kwartalnik-laktacyjny.pl/kwartalnik-laktacyjny-1-2020/).

Jestem założycielką Stowarzyszenia Dobrze Urodzeni i Polskiego Towarzystwa Konsultantów i Doradców Laktacyjnych. Należę do Europejskiego Towarzystwa Konsultantów Laktacyjnych ELACTA. Koordynuję w Polsce działania [IBLCE](https://iblce.org) (Międzynarodowej Rady Egzaminującej Konsultantów Laktacyjnych), która organizuje międzynarodowy egzamin dla profesjonalistów w dziedzinie karmienia piersią i laktacji. 

Współpracowałam m.in. z Fundacją Rodzić po Ludzku, Wydziałem Zdrowia Powiatu Bielskiego, Stowarzyszeniem DOULA w Polsce, akcją MLEKOTEKA, Fundacją Promocji Karmienia Piersią. W latach 2017-2019 roku byłam trenerką centralną w projekcie _e-Mocni_ Fundacji Rozwoju Społeczeństwa Informacyjnego na rzecz edukacji osób wykluczonych cyfrowo.
