---
layout: default
date: 2023-11-27
img: psycho_okolo_small.jpg
post_img: psycho_okolo.jpg
category: porady
description: Kurs dla mam oczekujących kolejnego dziecka, które doświadczyły niepowodzenia
  w karmieniu piersią i obawiają się, że im się znowu nie uda.
title: 'Psychologia okołoporodowa – w czym pomagam?'
show_contact: true

---

**Jeśli jesteś w ciąży jestem gotowa Ci towarzyszyć i wspierać, jeśli:**
- nie cieszy Cię ten stan, a inni mówią, że powinnaś być szczęśliwa
- przeżywasz smutek, wahania nastroju, jesteś bez energii, czujesz duży lęk i niepokój
- bardzo boisz się porodu
- to Twoja kolejna ciąża a masz za sobą traumę związaną z poprzednim porodem
- wydaje Ci się, że nie nadajesz się na matkę

**Możesz się do mnie zwrócić gdy potrzebujesz wsparcia emocjonalnego w początkach macierzyństwa:**
- masz baby blues, dużo płaczesz, niepokoją cię gwałtowne zmiany nastroju
- często jesteś zagubiona, bezradna, Twoje dziecko dużo płacze i czujesz się „złą matką”
- podejrzewasz u siebie depresję poporodową
- trudno ci się odnaleźć w roli mamy, nie czujesz „instynktu macierzyńskiego”
- czujesz się wyczerpana, przytłoczona, jak „w kołowrotku” i nie wiesz jak bardziej zadbać o siebie bez szkody dla dziecka

**Jeśli cierpisz z powodu straty:**
- jesteś po poronieniu
- rodziłaś martwe dziecko lub dziecko zmarło niedługo po narodzinach

**Na konsultacje zapraszam oboje rodziców, jeśli:**
- Czujecie się zagubieni jako rodzice, nie radzicie sobie z maluszkiem, które dużo płacze, jesteście chronicznie niewyspani
- Często kłócicie się o to, jak postępować z dzieckiem
- Ciąża lub narodziny dziecka spowodowały duże niezrozumienie między Wami lub kłopoty w relacji
